# به نام خدا

![images](/home/hossein/Downloads/FOP 96972/FOP3_96972/C/HW/HW2/images.jpg)

دانشگاه صنعتی شریف

دانشکده‌ی مهندسی کامپیوتر

مبانی برنامه سازی نیم‌سال دوم ۹۶-۹۷

مدرس: مرجان نیک‌بین

تمرین دو

مهلت ارسال: ۱۷ فروردین

حلقه و دستورات شرطی







به موارد زیر توجه کنید:

* حتما در ارسال فایل برنامه به نام فایل و فرمت ورودی و خروجی ها توجه شود. در صورت اشتباه در نحوه‌ی دریافت ورودی و چاپ خروجی، نمره‌ای به شما تعلق نخواهد گرفت.
* پاسخ تمرینات را در سامانه‌ی داوری بارگذاری کنید.
* هم‌فکری و هم‌کاری در پاسخ به تمرینات اشکالی ندارد; ولی پاسخ ارسالی حتما باید توسط ود شخص نوشته شده باشد.
* مهلت ارسال فایل‌ها تا ساعت ۲۳:۵۹ هفدهم فروردین است.
* هرگونه سوال مربوط به تمرین‌ها را در پاسخ به پست‌های مرتبطی که گذاشته می‌شوند بپرسید.
* توجه شود که در این تمرین به هیچ عنوان مجاز به استفاده از <u>آرایه</u> و <u>تابع</u> نمی‌باشید.
* نمره‌ی این تمرین شما از بررسی موارد زیر حاصل خواهد شد:
  * انتخاب نام مناسب برای متغیرها
  * نمره‌ی اخذ شده در سامانه داوری

*گروه تمرین*





#### سوال ۱. مشاور آموزشی

سلمان یک مشاور کنکور است و آوازه‌ای برای خود در سرتاسر دیارش به راه انداخته. روش کار وی برعکس باجناقش، استیفن است.  سلمان تنها دانش‌آموزانی را برای مشاوره می‌پذیرد که نمودار تحصیلی آن‌ها در سال سوم فقط و فقط دارای یک قله باشند و در مقابل استیفن به داشتن تنها یک دره در نمودار مشابه توجه می‌کند. یک نمودار قله یا دره دارد اگر $i$ موجود باشد که یکی از دو شرط زیر برقرار باشد:
$$
a_1 \leq a_2 \leq \ ... \ \leq a_i \gt \ ... \ \gt a_n \\\
\\ a_1 \geq a_2 \geq \ ... \ \geq a_i \lt \ ... \ \lt a_n
$$
*ورودی*

در خط اول ورودی عدد $n$ داده می‌شود و در خط دوم $a_1, \ ..., \ a_n$ که نمرات دانش‌آموز می‌باشند، داده می‌شود.



*خروجی*

در تنها خط خروجی شما باید بسته به این‌که دانش‌آموز می‌تواند شاگرد سلمان، استیفن و یا هیچکدام باشد به ترتیب $"Salman's \ mine"$ یا $"Stephen \ the \ BEST!"$ یا$"Ishala \ next \ year!"$ چاپ کنید.

ورودی نمونه ۱
$$
5 \\
4 \ \ 8 \ \ 10 \ \ 3 \ \ 1
$$
خروجی نمونه ۱
$$
Salman's\ mine
$$
ورودی نمونه ۲
$$
6\\
1 9 4 2 1 6
$$
خروجی نمونه ۲
$$
Ishala\ next\ year!
$$




#### سوال۲. طرح سوال ساده

وقتی اعداد متوالی را چاپ می‌کنیم، رقم $k$-ام از سمت چپ چیست؟ فرض کنید برای پرینت‌کردن اعداد متوالی با شروع از یک یادتان رفته باشد که $"\n"$ بگذارید و اعداد پشت سر هم و بدون فاصله چاپ می‌شوند.

*ورودی*

در خط اول ورودی عدد $k$ داده می‌شود.
$$
1 \le k \le 10^{9}
$$
*خروجی*

رقم $k$-ام عدد چاپ شده از چپ را چاپ کنید.

ورودی نمونه ۱
$$
5
$$
خروجی نمونه ۱
$$
5
$$
ورودی نمونه ۲
$$
15
$$
خروجی نمونه ۲
$$
2
$$






#### سوال۳. تعداد مثلث‌ها

در ورودی محیط یک مثلث داده می‌شود. تعداد مثلث‌های متفاوت با اضلاع اعداد طبیعی که می‌توان با آن محیط داشت را چاپ کنید.

*ورودی*

ورودی تنها شامل یک خط است که در آن یک عدد طبیعی $n$ داده می‌شود.
$$
1 \le n \le 50
$$
*خروجی*

در تنها خط خروجی برنامه باید یک عدد که تعداد مثلث‌های با اضلاع اعداد طبیعی که محیط‌شان $n$ است را چاپ کنید.

ورودی نمونه ۱
$$
5
$$
خروجی نمونه ۱
$$
1
$$
تنها مثلث با محیط ۵، مثلث با اضلاع ۱و ۲و ۲ است.

ورودی نمونه ۲
$$
9
$$
خروجی نمونه ۲
$$
3
$$
مثلث‌هایی که محیط‌شان ۹ است، مثلث‌هایی با اضلاع ۳و ۳و ۳، ۱و ۴و ۴، ۲و ۳و ۴ هستند.




